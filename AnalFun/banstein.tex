\section{Banach \-- Steinhaus}
Sia \(X = c_{00}\). Consideriamolo dunque con la norma \(\|\cdot \|_{\infty}\).
Ci chiediamo se \(X\) è Banach. Ovviamente no perché ad esempio la successione 
\[
  x_k{(n)} = \begin{cases}{}
      \frac{1}{n} & n < k \\
      0 & n \ge k
  \end{cases}
\]
è convergente a \(\overline{x}{(n)} = \frac{1}{n}\) in \(\ell_{\infty} \), che
però non è in \(c_{00}\). Poiché \(x_k\) è convergente in \(\ell_{\infty}\), in
particolare è di Cauchy, e dunque \(c_{00} \) non è Banach.

Definiamo ora il funzionale
\begin{align*}
    T_{n}: X &\longrightarrow \mathbb{R} \\
    x &\longmapsto T_{n}(x) = n x{(n)}
\end{align*}

Ora fissato \(x \in c_{00}\), \(\lim_{n \to \infty} T_n x = 0\). Inoltre \(T_{n}\) è lineare ed è continuo poiché \(|T_n x | = | n x {(n)} | \le n \|x\|_{\infty} \). Dunque per \(
n\) fissato, \(T_n\) è continuo.

Inoltre \(\|T_{n}\|_{X'} = n \), dunque \(\lim_{n \to \infty} \|T_{n}\|_{X'} = +
\infty\).


Per introdurre il teorema di Banach \-- Steinhaus, abbiamo bisogno del seguente lemma:

\begin{lemmao}[Baire]
    Sia \(X\) uno spazio metrico completo. Data \(\{X_{n}\}_{n \in \mathbb{N}}\) una successione di sottoinsiemi chiusi magri, ossia con interno vuoto, si ha che \(
    \bigcup_{n \in \mathbb{N}} X_{n}\) è magro.

    Equivalentemente data \(\{X_{n}\} \) una successione di sottoinsiemi chiusi
    tale che \(\bigcup_{n \in \mathbb{N}} X_{n} = X\), allora \(\exists n_{0}
    \in \mathbb{N} : \mathring{X_{n_{0}}} \neq \varnothing\) 
\end{lemmao}
\begin{proof}
  Dimostriamo una versione equivalente: 
  \[
    \{A_n\} \subset X \text{ aperti densi} \implies \bigcap_{n} A_n \text{ denso}
  \]
  Fissiamo \(U \subset X\) aperto non vuoto. Sia \(x_0 \in U\), per le ipotesi su \(U\) possiamo trovare \(r_0 > 0\) tale che
  \[
    \overline {B_{r_0}(x_0)} \subset U.
  \]
  Per densità di \(A_1\) possiamo trovare un certo \(x_1\) tale che
  \[
    x_1 \in A_1 \cap B_{r_0}(x_0), 
  \]
  e un \(r_1 > 0\) tale che 
  \[
    \begin{cases}
      \overline{B_{r_1}(x_1)} \subset B_{r_0}(x_0) \cap A_1, \\
      0 < r_1 < \frac{r_0}{2}.
    \end{cases}
  \]
  Procedendo induttivamente possiamo costruire due successioni, \(\{x_n\} \subset X\) e \(\{r_n\} \subset \mathbb R^+\), tali che per ogni \(n\) valga che
  \[
    \begin{dcases}
      \overline{B_{r_n}(x_n)} \subset B_{r_{n-1}}(x_{n-1}) \cap A_n, \\
      0 < r_n < \frac{r_{n-1}}{2}.
    \end{dcases}
  \]
  Chiaramente la successione \(r_n\) converge a \(0\). Inoltre la successione \(\{x_n\}\) è di Cauchy, infatti per \(m > n\) vale che
  \[
  \begin{aligned}
      d(x_n, x_m) &\le d(x_n, x_{n+1}) + d(x_{n+1}, x_{n+2}) + \ldots + d(x_{m-1}, x_m) \\
      &< r_n + r_{n+1} + \ldots + r_{m-1} < r_n + \frac{r_n}{2} + \frac{r_n}{4} + \ldots = 2 r_n,
  \end{aligned}
  \]
  che è infinitesima. Per completezza dello spazio \(X\) esiste \(\overline x \in X\) tale che \(x_n \to \overline x\). Vorremmo mostrare che 
  \[
    \overline x \in U \cap \bigcap_{n} A_n.
  \]
  Siccome, per ogni \(n, p \geq 0\) naturali vale che 
  \[
    x_{n + p} \in B_{r_n}(x_n) 
  \]
  si può affermare, passando al limite per \(p \to +\infty\), che
  \[
    \overline x \in \overline{B_{r_n}(x_n)} \quad \forall n \geq 0.
  \]
  Quindi, per la costruzione delle palle, si ha che
  \[
    \overline x \in A_n \quad \forall n \geq 0.
  \]
  Inoltre, per la costruzione iniziale, si ha che
  \[
    \overline x \in \overline{B_{r_0}(x_0)} \subset U.
  \]  
  Questo conclude la dimostrazione. 
\end{proof}

\begin{theorem}[Banach \-- Steinhaus]\label{thm:banach-steinhaus}
    Sia \(X\) uno spazio di Banach, \( Y\) uno spazio normato. Sia \(\{T_{i}\}_{i \in I} \) 
    una famiglia di operatori lineari e continui \(T_{i} : X \to Y\).

    Allora se \(\forall x \in X\) esiste \(m {(x)}\) tale che \(\|T_{i}{(x)}\|_Y \le m {(x)}\) per ogni \(i \in I\) vale che 
    \[
      \forall x \in X \,\, \exists m {(x)} : \sup_{i \in I}\|T_{i} x \|_Y \le  m {(x)} \implies \sup_{i \in I} \|T_{i}\|_{\mathcal{L}{(X, Y)}} < +\infty
    \]
    in altre parole \emph{puntualmente limitato} implica \emph{uniformemente
    limitato}
\end{theorem}
\begin{proof}
    Costruiamo 
    \[
      X_{n} = \{x \in X : \|T_{i}x\| \le n \,\, \forall i \in I\}
    \]
    Allora
\begin{enumerate}[label = \arabic*.]
    \item \(\forall n\), \(X_{n}\) è chiuso (controimmagine di chiuso tramite la
        composizione delle funzioni continue \(T_{i}\) e \(\|\cdot \|\))
    \item \(X = \bigcup_{n} X_{n}\)

        Vogliamo mostrare che data \(x \in X\), \(\exists \overline{n} : x \in X_{\overline{n}}\). Sappiamo che \(\exists m {(x)} : \|T_{i}{(x)}\| \le m {(x)}\) per ogni \(i \in I\), e allora basta prendere \(\overline{n} \ge m {(x)}\).

    Ora abbiamo le condizioni del lemma di Baire, e possiamo dunque dire che
    esiste \(n_{0} : \mathring{X}_{n_{0}} \neq \varnothing\). Prendo dunque \(x_{0} \in \mathring{X}_{n_0}\).
    Esiste dunque \(\delta > 0 : B_{\delta} {(x_{0})} \subseteq X_{n_0}\). In
    particolare \(x_{0} + \frac{x}{\|x\|}\delta \in X_{n_{0}} \) per ogni \(x \neq 0\). Allora dalla definizione degli \(X_{n}\) segue che
    \[
      \left\|T_{i} {\left(x_{0} + \delta \frac{x}{\|x\|}\right)}\right\| \le n_{0}
    \]
    ora per linearità e proprietà della norma abbiamo che
    \[
      \delta \left\| T_{i} \frac{x}{\|x\|}\right\| \le \|T_{i} x_{0}\| + \left\|T_i {\left( x_{0} + \delta \frac{x}{\|x\|} \right)} \right\| \le n_{0} + n_{0} = 2n_{0}
    \]

    Finalmente concludiamo che
    \[
        \|T_{i}x\|\le {\left( \frac{2n_{0}}{\delta} \right)} \|x\| \implies \sup_{x \in X \sminus \{0\} } \frac{\|T_{i}x\|}{\|x\|} \le \frac{2n_{0}}{\delta}
    \]
\end{enumerate}

\end{proof}

\begin{corollary}
  Sia \(X\) uno spazio di Banach, e sia \(Y\) uno spazio normato. Si consideri una successione di operatori lineari e continui \(\{T_n\} \subset \mathcal L(X, Y)\). Si supponga che, per ogni \(x \in X\), esista \(y \in Y\) tale che 
  \[
    \lim_{n \to +\infty} \|T_n x - y\| = 0.
  \]
  Detta \(T : X \to Y\) l'applicazione che associa, ad ogni \(x \in X\), il rispettivo limite in \(Y\), si può dire che:
  \begin{enumerate}
    \item \(T \in \mathcal L(X, Y)\); 
    \item \(\sup_{n \in \mathbb N} \|T_n\|_{\mathcal L(X, Y)} < +\infty\);
    \item \(\|T\|_{\mathcal L(X, Y)} \le \liminf_{n \to +\infty} \|T_n\|_{\mathcal L(X, Y)}\). 
  \end{enumerate}
\end{corollary}

\begin{proof}
  La linearità di \(T\) segue direttamente dalla linearità degli operatori \(T_n\) e dalle proprietà del limite.

  Mostriamo il secondo punto. Per applicare il Teorema \ref{thm:banach-steinhaus}, dobbiamo verificare che la famiglia di operatori \(\{T_n\}\) sia puntualmente limitata. Fissiamo un arbitrario \(x \in X\). Per ipotesi, la successione \(\{T_n x\}_{n \in \mathbb{N}}\) converge in \(Y\). Ogni successione convergente in uno spazio normato è limitata. Pertanto, esiste una costante \(m(x) > 0\) tale che
  \[
    \|T_n x \|_Y \leq m(x), \quad \forall n \in \mathbb N.
  \]
  Dato che questo vale per ogni \(x \in X\), le ipotesi del Teorema \ref{thm:banach-steinhaus} sono soddisfatte. Ne consegue che la successione delle norme degli operatori è uniformemente limitata, ossia
  \[
    M := \sup_{n \in \mathbb N} \|T_n\|_{\mathcal L(X, Y)} < +\infty.
  \]

  Mostriamo il primo punto. La linearità è già stata mostrata. Per la continuità, dobbiamo mostrare che \(T\) è un operatore limitato. Usando il risultato del punto precedente, sappiamo che \(\|T_n\|_{\mathcal L(X, Y)} \le M\) per ogni \(n\). Dunque, per ogni \(x \in X\), vale
  \[
    \|T_n x\|_Y \le \|T_n\|_{\mathcal L(X, Y)} \|x\|_X \le M \|x\|_X.
  \]
  Poiché \(T_n x \to T x\) e la norma è una funzione continua, si ha \(\|T_n x\|_Y \to \|T x\|_Y\). Passando al limite per \(n \to \infty\) nella disuguaglianza precedente, otteniamo:
  \[
    \|T x\|_Y = \lim_{n \to \infty} \|T_n x\|_Y \le M \|x\|_X.
  \]
  Questo dimostra che \(T\) è limitato (con \(\|T\| \le M\)), e quindi continuo.

  Mostriamo il terzo punto. Partiamo dalla disuguaglianza \(\|T_n x\|_Y \le \|T_n\|_{\mathcal L(X, Y)} \|x\|_X\), valida per ogni \(n \in \mathbb{N}\) e ogni \(x \in X\). Prendendo il limite inferiore per \(n \to +\infty\) in entrambi i membri, otteniamo:
  \[
      \liminf_{n \to +\infty} \|T_n x\|_Y \le \liminf_{n \to +\infty} \left( \|T_n\|_{\mathcal L(X, Y)} \|x\|_X \right) = \left(\liminf_{n \to +\infty} \|T_n\|_{\mathcal L(X, Y)}\right) \|x\|_X.
  \]
  Dato che la successione \(\|T_n x\|_Y\) converge a \(\|T x\|_Y\), il suo limite inferiore coincide con il limite. Sostituendo nel membro di sinistra, si ha:
  \[
      \|T x\|_Y \le \left(\liminf_{n \to +\infty} \|T_n\|_{\mathcal L(X, Y)}\right) \|x\|_X.
  \]
  Poiché questa disuguaglianza vale per ogni \(x \in X\), per definizione di norma di un operatore si conclude che
  \[
      \|T\|_{\mathcal L(X, Y)} \le \liminf_{n \to +\infty} \|T_n\|_{\mathcal L(X, Y)}.
  \]
\end{proof}
\begin{example}[Disugaglianza stretta nel punto 3]
  Si consideri \(X = Y = \ell^2\). Si definiscano gli operatori
  \[
    T_n : \ell^2 \to \ell^2, \quad (T_n x)(k) = \begin{cases}
      x(k), & k = n, \\
      0, & k \neq n. \end{cases}
  \]
  Gli operatori sono lineari, e si osserva che sono anche limitati di norma unitaria. L'operatore limite, \(T\), manda ogni \(x \in \ell^2\) nell'elemento nullo di \(\ell^2\). Quindi vale la disugaglianza stretta
  \[
      \|T\|_{\mathcal L(\ell^2, \ell^2)} = 0 < \liminf_{n \to +\infty} \|T_n\|_{\mathcal L(\ell^2, \ell^2)} = 1.
  \]
\end{example}


% 29 ottobre 2025
Presentiamo due corollari del Teorema \ref{thm:banach-steinhaus} che sono, in un certo senso, duali. 

\begin{corollary}\label{cor:banach-steinhaus-1}
  Sia \(Z\) uno spazio di Banach e sia \(B \subset Z\) un suo sottoinsieme. 
  \[
    \forall f \in Z', \, \langle f, B \rangle \subset \mathbb K \text{ limitato} \implies B \text{ è limitato in } Z.
  \]
\end{corollary}

\begin{corollary}\label{cor:banach-steinhaus-2}
  Sia \(Z\) uno spazio di Banach e sia \(B'\) un sottoinsieme di \(Z'\). 
  \[
    \forall x \in Z, \, \langle B', x \rangle \subset \mathbb K \text{ limitato} \implies B' \text{ è limitato in } Z'.
  \] 
\end{corollary}

\begin{proof}[Dimostrazione di \ref{cor:banach-steinhaus-1}]
  La famiglia di operatori che consieriamo è \(\{T_b\}_{b \in B}\) con 
  \[
    T_b : Z' \to \mathbb R, \quad f \mapsto \langle f, b \rangle. 
  \]
  Tali funzionali sono lineari e limitati. Per ipotesi, 
  \[
    \sup_{b \in B} |T_b f| < +\infty \quad \forall f \in Z'.
  \]
  Dunque, per il teorema di Banach - Steinhaus, segue che esiste una costante \(M > 0\) tale che
  \[
    \|T_b\|_{Z''} \leq M \quad \forall b \in B, 
  \]
  ossia 
  \[
    M \geq \sup_{f \in Z' \setminus \{0\}} \frac{|\langle f, b \rangle|}{\|f\|_{Z'}} = \|b\|_Z \quad \forall b \in B.
  \]
  L'ultima ugaglianza è una conseguenza del teorema di Hahn-Banach (Brezis, Corollario 1.4). 
\end{proof}

\begin{proof}[Dimostrazione di \ref{cor:banach-steinhaus-2}]
  Consideriamo la famiglia di operatori 
  \[
    T_b : Z \to \mathbb R, \quad x \mapsto \langle b, x \rangle 
  \]
  al variare di \(b \in B'\). Tali operatori sono lineari e limitati. Per ipotesi, per ogni \(x \in Z\) esiste una costante \(m(x) > 0\) tale che
  \[
    |T_b x| \leq m(x) < +\infty \quad \forall x \in Z.
  \]
  Per il teorema di Banach - Steinhaus, segue che esiste una costante \(M > 0\) tale che
  \[
    \|T_b\|_{Z'} \leq M \quad \forall b \in B',
  \]
  da cui, per definizione di norma duale,  
  \[
    \|b\|_{Z'} \leq M \quad \forall b \in B',
  \]
  che è la tesi. 
\end{proof}

\paragraph{I teoremi dell'applicazione aperta e del grafico chiuso.} Si tratta di due importanti teoremi che si possono dimostrare come conseguenza del teorema di Banach - Steinhaus. 

\begin{lemma}
  Siano \(X, Y\) due spazi normati, e sia \(T : X \to Y\) un'applicazione lineare. Allora \(T\) è aperta se e solo se 
  \[
    \exists C > 0 : \, B_Y(0, C) \subseteq T(B_X(0, 1)).
  \]
\end{lemma}

\begin{proof}
  Se \(T\) è aperta la tesi è ovvia. 
  Supponiamo, viceversa, che esista una costante positiva \(C\) tale per cui \(B_Y (0, C) \subseteq T(B_X (0, 1))\). Sia \(U \subset X\) aperto. Vorremmo mostrare che \(T(U)\) è aperto in \(Y\). Consideriamo un elemento \(y_0 \in T(U)\), da cui possiamo ricavare un elemento \(x_0 \in U\) tale che \(Tx_0 = y_0\). Per ipotesi di apertura dell'insieme \(U\) possiamo trovare una costante \(r > 0\) tale che \(B_X(x_0, r) \subset U\). Da cui, 
  \[
    \begin{aligned}
      B_Y (y_0, rC) &= y_0 + rB_Y(0, C) \\
      & \subseteq y_0 + T(B_X(0, 1)) \\ &= T(B_X(x_0, r)) \\ &\subseteq T(U).
    \end{aligned}
  \]
\end{proof}

\begin{lemma}
  Sia \(X\) uno spazio normato e sia \(M\) un \emph{sottospazio} di \(X\). 
  \[
    \operatorname{Int}(M) \neq \varnothing \implies M = X
  \]
\end{lemma}

\begin{proof}
  Per ipotesi esistono un punto \(x_0 \in M\) e una costante \(\delta > 0\) tali che 
  \[
    \overline{B(x_0, \delta)} \subseteq M.
  \]
  Consideriamo un punto arbitrario \(x \in X\). Per \(x \neq x_0\) mostriamo che \(x \in M\): 
  \[
    x_0 + \delta \frac{x - x_0}{\|x - x_0\|} \in \overline{B(x_0, \delta)} \subseteq M.
  \] 
  Siccome \(M\) è un sottospazio, anche \(- x_0 \in M\). A questo punto si ricava facilmente che \(x \in M\). 
\end{proof}

\begin{remark}
  Una conseguenza interessante è che in uno spazio di dimensione infinita, i sottospazi di dimensione finita hanno interno vuoto. 
\end{remark}

\begin{proposition}
  Siano \(X, Y\) due spazi normati e sia \(T \in \mathcal L(X, Y)\). 
  \[
    T \text{ aperta } \implies T \text{ suriettiva. }
  \]
\end{proposition}
\begin{proof}
  \(T(X)\) è un sottospazio di \(Y\). Poiché \(T\) è aperta, \(T(X)\) ha interno non vuoto. Dunque per il lemma precedente si ha che \(T(X) = Y\), ossia \(T\) è suriettiva.
\end{proof}

Per la dimostrazione al seguente risultato rimandiamo a Brezis, Teorema 2.6. 

\begin{theorem}[dell'applicazione aperta, Banach]\label{thm:open-mapping}
  Siano \(X, Y\) due spazi di Banach e sia \(T \in \mathcal L(X, Y)\) suriettivo. Allora \(T\) è un'applicazione aperta. 
\end{theorem}
\begin{corollary}

  % BREZIS, 2.7
  Siano \(X, Y\) due spazi di Banach, e sia \(T \in \mathcal L(X, Y)\) biettivo. Allora \(T^{-1} \in \mathcal L(Y, X)\).
\end{corollary}

\begin{proposition}
  Siano \(X, Y\) due spazi di Banach. Sia \(T \in \mathcal L(X, Y)\). \(T\) è iniettivo con immagine chiusa se e solo se 
  \[
    \exists \alpha > 0 : \|T x\|_Y \geq \alpha \|x\|_X \quad \forall x \in X.
  \]
\end{proposition}

\begin{proof}
  Esista \(\alpha\) come nella tesi. Chiaramente \(T\) è iniettivo. Sia \(\{y_n\} \subset Y\) di Cauchy tale che \(y_n = T x_n\) per una certa successione \(\{x_n\} \subset X\). Vogliamo mostrare che il limite appartiene all'immagine. Per la disuguaglianza della tesi, si ha che la successione \(\{x_n\}\) è di Cauchy in \(X\). Poiché \(X\) è completo, esiste \(\overline{x} \in X\) tale che \(x_n \to \overline{x}\). Per la continuità di \(T\) segue che \(y_n = T x_n \to T \overline{x} \in T(X)\). Dunque l'immagine è chiusa.

  Viceversa, supponiamo che \(T\) sia iniettivo e la sua immagine sia chiusa. Consideriamo lo spazio normato \(\tilde Y := (X(T), \|\cdot\|_Y)\). L'operatore \(T : X \to \tilde Y\) è biettivo. Per il Teorema \ref{thm:open-mapping} segue che \(\tilde T^{-1} \in \mathcal L(Y, X)\). Quindi 
  \[
    \exists \gamma > 0: \|\tilde T^{-1} \tilde T x\|_X \leq \gamma \|T x\|_Y \quad \forall x \in X,
  \]
  da cui segue che 
  \[
    \|x\|_X \leq \gamma \|T x\|_Y \quad \forall x \in X.
  \]
  La tesi si ottiene ponendo \(\alpha = 1/\gamma\). 
\end{proof} 

\begin{eser}
  Siano \(X, Y\) spazi di Banach e sia \(\{T_n\}_{n \in \mathbb N} \subseteq \mathcal L(X, Y)\) una successione di operatori lineari e continui tali che 
  \begin{enumerate}
    \item esiste una costante positiva \(M\) tale che \(\|T_n\|_{\mathcal L} \leq M \) per ogni \(n \in \mathbb N\);
    \item esiste un sottoinsieme denso \(D \subset X\) tale che \(\{T_n x\}\) converge per ogni scelta di \(x \in D\).
  \end{enumerate}
  Allora \(\{T_n x\}\) converge per ogni \(x \in X\). 
\end{eser}

\begin{eser}[Applicazione del lemma di Baire]
  Dimostrare che lo spazio dei polinomi su \([0, 1]\) non è Banach con la norma infinito. 
\end{eser}

Adesso introduciamo un lemma che servirà per la dimostrazione del teorema del grafico chiuso. 

\begin{lemmao}

  % BREZIS, 2.8

  Sia \(Z\) uno spazio normato, munito delle norme \(\| \cdot \|_1\) e \(\|\cdot\|_2\). Se \(Z\) è completo rispetto a entrambe le norme e se 
  \[
    \exists C > 0 : \|z\|_2 \leq C \|z\|_1 \quad \forall z \in Z,
  \]
  allora le due norme sono equivalenti, ossia
  \[
    \exists \gamma > 0 : \|z\|_1 \leq \gamma \|z\|_2 \quad \forall z \in Z.
  \]
\end{lemmao}
\begin{proof}
  Si applica il corollario al Teorema \ref{thm:open-mapping} all'operatore identità. 
\end{proof}

\begin{theorem}[Teorema del grafico chiuso]\label{thm:closed-graph}

  % BREZIS, 2.9

  Siano \(X, Y\) due spazi di Banach e sia \(T : X \to Y\) lineare. Allora \(T\) è continuo se e solo se il suo grafico
  \[
    \Gamma(T) = \{(x, T x) : x \in X\} \subset X \times Y
  \]
  è chiuso in \(X \times Y\) munito della norma prodotto.
\end{theorem}
\begin{proof}
  La continuità di \(T\) implica che \(\Gamma(T)\) è chiuso, in quanto controimmagine di \(\{0\}\) tramite l'applicazione continua \((x, y) \mapsto y - T x\).

  Viceversa, supponiamo che \(\Gamma(T)\) sia chiuso. Introduciamo la seguente norma, detta \emph{norma del grafico}:
  \[
    \|x\|_{\Gamma} := \|x\|_X + \|T x\|_Y \quad \forall x \in X.
  \]
  Mostriamo che \((X, \|\cdot \|_\Gamma)\) è uno spazio di Banach. Sia \(\{x_n\} \subset X\) una successione di Cauchy rispetto alla norma del grafico. Si osserva che allora \(\{x_n\}\) è di Cauchy in \(X\) rispetto alla norma \(\|\cdot \|_X\) e che \(\{T x_n\}\) è di Cauchy in \(Y\). Quindi, per completezza di \(X\) e \(Y\), esistono \(\overline{x} \in X\) e \(\overline{y} \in Y\) tali che
  \[
    x_n \to \overline{x} \text{ in } X, \quad T x_n \to \overline{y} \text{ in } Y.
  \]
  Poiché il grafico è chiuso, si ha che \((\overline{x}, \overline{y}) \in \Gamma(T)\), ossia \(\overline{y} = T \overline{x}\). Quindi \(\{x_n\}\) converge a \(\overline{x}\) anche rispetto alla norma del grafico. Questo dimostra che \((X, \|\cdot \|_\Gamma)\) è completo. Per il lemma precedente, siccome \(\|x\|_X \leq \|x\|_\Gamma\) per ogni \(x \in X\), le due norme sono equivalenti. In particolare, esiste una costante \(C > 0\) tale che
  \[
    \|x\|_\Gamma \leq C \|x\|_X \quad \forall x \in X,
  \]
  da cui segue che
  \[
    \|T x\|_Y \leq \|x\|_\Gamma \leq C \|x\|_X \quad \forall x \in X.
  \]
  Questo dimostra che \(T\) è limitato, e quindi continuo.
\end{proof}